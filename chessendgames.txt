Il gioco degli scacchi è totalmente risolto se sono rimasti sulla scacchiera meno di 8 pezzi, ovvero si può conoscere a priori
il risultato di una partita che arrivi a una qualsiasi configurazione con meno di 8 pezzi. Si vuole indagare se i migliori giocatori,
che spesso invece che giocare fino allo scacco matto decidono di concedere la vittoria o proporre una patta, hanno una ottima intuizione
e/o conoscenza di questi finali e se il ranking ufficiale ELO sia predittivo rispetto a questa loro capacità. Si può affinare l'analisi
considerando il punteggio ELO massimo raggiunto in carriera, o stimato per i giocatori in attività prima del 1970, oppure il punteggio ELO
assegnato nel mese successivo a quello della partita considerata.

Esistono dei dataset strutturati che descrivono completamente questi finali. A seguire i link a una versione open source - i file
di estensione .rtbw :
- dai 3 ai 5 pezzi: https://tablebase.lichess.ovh/tables/standard/3-4-5/
- 6 pezzi: https://tablebase.lichess.ovh/tables/standard/6-wdl/
- 7 pezzi: https://tablebase.lichess.ovh/tables/standard/7/

Questi dataset sono organizzati con un identificativo della posizione detto FEN e un attributo che descrive l'esito finale.

Il dataset dei punteggi ELO è ricavabile attraverso la funzione di ricerca dal sito ufficiale della FIDE alla pagina:
https://ratings.fide.com/
I dati così ottenuti sono già strutturati, con l'identicativo del cognome e nome del giocatore, con attributi la posizione in classifica,
il punteggio Elo, la nazionalità e l'anno di nascita.

Si trovano poi i dataset di tutte le partite ufficiali dei maggiori giocatori, in formato non strutturato.
Constano di stringhe che descrivono le mosse delle partite. Si può ricostruire da ogni partita la configurazione dei pezzi a ogni singola
mossa e isolare quelle con meno di 8 pezzi nel finale. Diviene possibile confrontare l'esito della partita con l'esito teorico e valutare
le abilità dei giocatori.

A titolo di esempio:
per Magnus Carlsen https://www.pgnmentor.com/players/Carlsen.zip ;
per Garry Kasparov https://www.pgnmentor.com/players/Kasparov.zip .
Nello stesso sito si trovano le partite di tutti i maggiori giocatori.

La ricerca si può estendere poi a partite di giocatori non titolati per vedere in quanti casi un finale a 7 pezzi vincente si trasformi
in un finale perdente a meno pezzi e se i sistemi di ranking delle maggiori piattaforme di gioco siano predittori di qualità comparabile
al sistema di rating ELO.

Si possono trovare database di partite nelle maggiori piattaforme, che hanno come identificativo gli username degli utenti e come attributi
i rating dei due giocatori, l'elenco delle mosse, l'esito, i timestamps delle mosse, la valutazione del computer.
Un esempio al link: https://database.lichess.org/
Benché siano strutturati, l'analisi su questi database va svolta in modo simile a quelli non strutturati, perché è necessario analizzare i
finali delle singole partite attraverso l'elenco delle mosse per poi valutare le abilità dei giocatori e compararle con il loro rating al tempo
di quella partita.
La piattaforma chess.com mostra le partite in maniera interattiva: ricercando i nomi utente si può costruire un database non strutturato che
raccoglie le immagini dei finali di partita da quando rimangono 7 pezzi sulla scacchiera.
